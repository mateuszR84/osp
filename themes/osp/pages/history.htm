url = "/historia"
layout = "default"
title = "Historia"
==
<div class="container">
    <div class="history">
        <div class="row justify-content-center">
            <div class="col-md-8">
                <h1 class="text-center mb-4">O założeniu OSP słów kilka...</h1>

                <div class="history-text">
                    <img src="/themes/osp/assets/images/history/otwarcie_straznicy.jpg"
                         alt="Otwarcie remizy"
                         class="img-fluid rounded mx-auto d-block">
                    <figcaption>Uroczyste otwarcie strażnicy. Na pierwszym planie prezes Jan Rak</figcaption>
                    <p>
                    <h4>Wiosną 1945 roku w Chańczy doszło do założenia Ochotniczej Straży Pożarnej.</h4> Inicjatywa
                    powołania pożarniczej drużyny wyszła ze strony Jana Wójcika – byłego wójta gminy Kurozwęki
                    oraz komendanta powiatowego straży pożarnej w Busku Zdroju Wacława Hiżyckiego.
                    Założycielom przyświecała idea zorganizowania jednostki strażackiej, która podjęłaby się
                    skutecznej walki z niszczycielskim żywiołem ognia, niosła pomoc poszkodowanym przez
                    zdarzenia losowe, a także zajęła się pracą społeczną w oswobodzonej po sześciu latach wojny
                    ojczyźnie. Za ich przykładem do drużyny przystąpiło wielu ochotników, którzy wyłonili
                    pierwszy zarząd w składzie: Jan Wójcik – prezes, Władysław Zaremba – naczelnik, Teofil Pitek
                    – sekretarz, Gerard Prokop – skarbnik i Marian Kuraciński – gospodarz. Pierwszą remizą był
                    drewniany barak, w którym przechowywany był sprzęt pożarniczy. Strażacy mieli świadomość,
                    że ta prowizoryczna strażnica ma charakter przejściowy, dlatego już w 1946 roku zakupili
                    działkę dla OSP z przeznaczeniem na budowę domu strażaka. </p>
                    <p>W tym czasie jednostka
                        kompletowała wyposażenie i odbywała intensywne szkolenia. Czas szybko mijał – w 1955 roku
                        na walnym zebraniu sprawozdawczo-wyborczym wyłonione zostały nowe władze strażackie w
                        Chańczy. Prezesurę jednostki objął Jan Rak, funkcję naczelnika powierzono Michałowi
                        Grabdzie, sekretarza – Stanisławowi Milewiczowi, a gospodarza Marianowi Kuracińskiemu.
                        Jednostka po dziesięciu latach pracy należała do wyróżniających się formacji pożarniczych w
                        rejonie. Uczestniczyła w wielu akcjach gaśniczych, a jej druhowie wykazywali się wysokimi
                        kompetencjami i zaangażowaniem. </p>
                    <p>Ta sytuacja nie uszła uwadze komendy wojewódzkiej
                        straży pożarnej, która wybijającej się jednostce przekazała w darze samochód pożarniczy
                        marki Star-20. Auto szybko weszło do podziału bojowego, zwiększając skuteczność i szybkość
                        działania formacji. Powiększająca się baza sprzętowa i rosnąca w siłę jednostka zaczęła coraz
                        poważniej rozważać konieczność budowy murowanej strażnicy, przystosowanej do rosnących
                        potrzeb, a przede wszystkim wyposażonej w garaż.</p>
                    <img src="/themes/osp/assets/images/history/star-20.jpg"
                         alt="star-20"
                         class="img-fluid rounded mx-auto d-block">
                    <figcaption class="mb-4">Star 20</figcaption>
                    <p> Lata 60. w Polsce to sprzyjający rozwojowi
                        ochotniczych straży pożarnych okres. Wiele z nich w tym okresie składało dokumentacje i
                        rozpoczynało inwestycje budowlane. Podobnie działo się w Chańczy. W 1965 roku, po
                        zatwierdzeniu projektu nowoczesnej remizy ruszyła budowa. Materiał zakupiony został ze
                        środków strażackich i dzięki ofiarności mieszkańców wsi. Inwestycji od początku towarzyszyło
                        duże zainteresowanie lokalnej społeczności. Prace wykonywano w czynie społecznym, przy
                        dużym zaangażowaniu strażaków. Po dwóch latach od wbicia pierwszej łopaty Dom Strażaka
                        w Chańczy był gotowy. Uroczyste otwarcie murowanej strażnicy odbyło się 2 lipca 1967 roku.
                        Było to wyjątkowe wydarzenie w historii OSP, ale również dla mieszkańców Chańczy, dla
                        których remiza stała się naturalnym miejscem zebrań, spotkań, czy imprez okolicznościowych.
                        Oddanie w użytkowanie nowej strażnicy zbiegło się przekazaniem jednostce nowego
                        pożarniczego beczkowozu marki Star-25 oraz motopompy M-800.</p>
                    <img src="/themes/osp/assets/images/history/star-25.jpg"
                         alt="star-25"
                         class="img-fluid rounded mx-auto d-block">
                    <figcaption class="mb-4">Star 25</figcaption>
                    <p>Cieniem na tych
                        pomyślnych dla straży wydarzeniach położyła się w 1968 roku śmierć prezesa Jana Raka. Dla
                        jednostki
                        była to duża strata. Druhowie stanęli przed koniecznością wybory nowych władz.
                        Zaufaniem obdarzyli doświadczonego Stanisława Milewicza, któremu powierzono obowiązki
                        prezesa, naczelnikiem na koleją kadencję wybrano Michała Grabdę, funkcję sekretarza przejął
                        Władysław Niedziela, za finanse jednostki odpowiedzialnym uczyniono skarbnika Władysława
                        Jarosa, a Józefa Sobiegraja druhowie wskazali jako gospodarza.</p>
                    <p>Pracy nie brakowało,
                        jednostka rokrocznie notowała kilkadziesiąt wyjazdów do pożarów zabudowań, traw, poszycia
                        leśnego, podtopień, usuwania skutków nawałnic i innych żywiołów. Aktywna była również w
                        zakresie profilaktyki przeciwpożarowej. Przeprowadzała systematyczne kontrole przewodów
                        kominowych, zabudowań, instalacji elektrycznych, aby zwrócić uwagę gospodarzy na realne
                        zagrożenie żywiołem ognia. Strażacy obecni byli w życiu społeczno-kulturalnym wsi. Cieszyli
                        się zaufaniem i szacunkiem. Nigdy nie brakowało chętnych do pracy w OSP. Dowodem tego
                        uznania było wręczenie sztandaru dla jednostki, ufundowanego ze składek mieszkańców i
                        samych strażaków.</p>
                    <img src="/themes/osp/assets/images/history/sztandar1.jpg"
                         alt="Wręczenie sztandaru"
                         class="img-fluid rounded mx-auto d-block">
                    <figcaption class="mb-4">Wręczenie sztandaru</figcaption>
                    <p>Uroczystość odbyła się w 1980 roku. Na placu przed Domem Strażaka
                        zgromadzeni licznie mieszkańcy wsi oraz zaproszeni przedstawiciele władz i jednostek OSP z
                        terenu gminy byli świadkami wręczenia sztandaru reprezentującym tutejszą straż
                        Stanisławowi Milewiczowi – prezesowi i Michałowi Grabdzie – naczelnikowi. Przyjmując
                        sztandar druhowie podejmowali zobowiązanie do jeszcze lepszej i ofiarnej służby na rzecz
                        swojej społeczności. Przez kolejne lata starali się je wypełniać w codziennej pracy.
                        Podnoszenie kompetencji strażackich poprzez szkolenia, rywalizację sportowo-pożarniczą,
                        modernizację bazy sprzętowej były oprócz statutowej działalności systematycznie wdrażane.</p>
                    <p>Straż w Chańczy była ważnym ogniwem wojewódzkiej i gminnej struktury gaśniczej. Dobrze
                        wyszkolona jednostka otrzymała w 1988 roku z Wojewódzkiej Komendy Straży Pożarnych w
                        Kielcach nowy samochód bojowy marki Star-266. </p>
                    <p>W lata 90. OSP w Chańczy wchodziła w pełni
                        zmodernizowana i przygotowana do spełniania rosnących wobec niej oczekiwań.
                        9 lipca 1995 roku odbyły się obchody 50-lecia powstania i pracy OSP w Chańczy. Uroczystość
                        była okazją do zbilansowania dotychczasowych osiągnięć, podziękowania strażakom za
                        wieloletnia pracę, ale również stała się okazją do zakreślenia planów na najbliższą przyszłość.
                    </p>
                    <p>Ambicją druhów było włączenie jednostki do Krajowego Systemu Ratowniczo-Gaśniczego.
                        Aspiracje te udało się zrealizować 10 października 1997 roku, kiedy to OSP w Chańczy została
                        włączona do struktury KSR-G. Było to istotne m.in. z powodu rosnącej liczby zdarzeń na
                        jeziorze Chańcza. Sztuczny zbiornik, zalewany w latach 1974-1984, szybko stał się atrakcją
                        turystyczną regionu, przyciągającą dużą liczbę turystów i miłośników sportów wodnych. Do
                        pomocy w wypadkach na jeziorze strażacy są przygotowani. Dysponują 6-osobową łodzią
                        Whaly, wyposażoną w silnik zaburtowy Mercury, a przede wszystkim przeszkolonymi
                        ratownikami. Ponadto druhowie posiadają sprzęt, który pozwala im nieść ratunek w
                        wypadkach komunikacyjnych i innych zdarzeniach losowych. Mogą korzystać z zestawu
                        ratownictwa drogowego Holmatro, ufundowanego przez Wojewódzki Fundusz Ochrony
                        Środowiska i Gospodarki Wodnej w Kielcach, Komendę Główną PSP w Warszawie oraz Urząd
                        Gminy w Rakowie, pomp pożarniczych: Leszno, Polonia, Białogon, Niagara, aparatów
                        powietrznych Auer, poduszki pneumatycznej niskiego podnoszenia Vetter, przenośnego
                        agregatu prądotwórczego Fogo, zestawu PSP-R1, pilarek łańcuchowych Stihl i Husqvarna, piły
                        tarczowej Stihl TS400. Do akcji wyjeżdżają wspomnianym Starem-266 oraz lekkim
                        samochodem ratowniczo-gaśniczym marki Ford, który do podziału bojowego wszedł w 2004 roku dzięki
                        fundacji Zarządu Głównego Związku OSP RP, Komendy Wojewódzkiej PSP w
                        Kielcach oraz Urzędu Gminy w Rakowie. Samochody parkują w rozbudowanej i odnowionej
                        remizie z dwoma boksami garażowymi, przestronną salą świetlicową, zapleczem kuchennym i
                        łazienkami.</p>
                    <p class="mt-4 mb-4 fst-italic text-end">Źródło: „Strażacy Kielc i ziemi kieleckiej” Agencja
                        Wydawnicza
                        „Palindrom” s.c. 2017r.</p>
                </div>
            </div>
        </div>
    </div>